<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!--
Design and Illustration by Stock Illustrations
http://www.maaillustrations.com
-->
<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=utf-8" />
<title>Dr. Kumarpal Desai, over a period of four decades, has acquired formidable reputation as a writer of inspirational, spiritual and value enriched literature not only in the state of Gujarat or the country but at the international level too. His contribution to the fields of literature, education and journalism in particular and society in general has been noteworthy. છેલ્લાં ચાળીસ વર્ષથી પ્રેરક, મૂલ્યનિષ્ઠ અને આધ્યાત્મિક સાહિત્યસર્જન કરીને ડૉ. કુમારપાળ દેસાઈએ માત્ર રાજ્ય કે રાષ્ટ્રમાં જ નહીં, બલ્કે આંતરરાષ્ટ્રીય ક્ષેત્રે આગવી પ્રતિષ્ઠા સંપાદિત કરી છે.</title>
<meta name="keywords" content="" />
<meta name="description" content="" />
<link href="default.css" rel="stylesheet" type="text/css" />
<style type="text/css">
<!--
.style1 {
	font-size: 35px;
	font-weight: bold;
}
-->
</style>
</head>
<body>

<div id="wrapper">

<!-- start header -->
<div id="header">
	<div id="menu">
		<ul>
		  <li class="current_page_item"><a href="index.html"><strong>પરિચય</strong></a></li>
            <li><a href="about.html">profile</a></li>
			<li><a href="about.html">સાહિત્યસર્જન</a></li>
			<li><a href="products.html">એવૉર્ડ</a></li>
			<li><a href="services.html">વ્યાખ્યાન/લેખો</a></li>
            <li><a href="services.html">કોલમ</a></li>
			<li class="last"><a href="photogalary.html">ફોટોગેલરી</a></li>
            <li class="last"><a href="contact.html">સંપર્ક</a></li>
	  </ul>
	</div>
</div>
<!-- end header -->

<div id="logo">
	<h1><a href="#" target="_blank" class="style1"> કુમારપાળ દેસાઈ</a></h1>
  </div>

<!-- start page -->
<div id="page">
	<!-- start content -->
	<div id="content">
	  <div class="post">
			<h1 class="title"><strong>માંડવીમાં યોજાયેલ ગુજરાતી સાહિત્ય પરિષદના પ્રમુખ તરીકેનું વક્તવ્ય</strong></h1>
<div class="entry">
              <p class="MsoNormal" align="center" style="margin-left:4.5pt;text-align:center">
              <b><span lang="GU" style="font-family: Shruti">સંવેદના, સહૃદયતા 
              અને સજ્જતા<br>
              વન્દેમ દેવતાં વાચમ્ ।।</span></b></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">સાહિત્યપ્રિય 
              સ્વજનો,</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ગુજરાતી સાહિત્ય પરિષદ 
              જેવી સાહિત્યની ભવ્યોજ્જ્વલ પરંપરા ધરાવતી સંસ્થાના પ્રમુખ થવું તેનો 
              આનંદ જરૂર હોય, પણ એ સાથે વિનમ્રતાથી મારા પૂર્વસૂરિ સારસ્વત 
              પ્રમુખોની હરોળમાં મારું નામ મૂકું છું ત્યારે સ્વાભાવિક રીતે જ 
              સંકોચ થાય છે. મુખ્યત્વે હું ગુજરાતી ભાષા સાથેની મારી નિસબતના 
              પરિણામ રૂપે આ પદને જોઉં છું. આ પદ સાથે જોડાયેલા ઉત્તરદાયિત્વથી હું 
              અભિજ્ઞ છું, પણ આપ સહુની ઉષ્મા અને સાથ મારા એ ઉત્તરદાયિત્વને અદા 
              કરવામાં મદદરૂપ થશે, એવી શ્રદ્ધા છે. હું અહીં છું એ એક વ્યવસ્થા છે. 
              આપણે સહુ અહીં છીએ એ પરિષદ અને એનો આત્મા છે.</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">સંવેદનશૂન્યતા તરફ 
              ગતિ</span></b></p>
              <p class="MsoNormal" align="center" style="margin-left:4.5pt;text-align:center">
              Your science will be valueless, you’ll find<br>
              And learning will be sterile, if inviting<br>
              Unless you pledge your intellect to fighting<br>
              Against all enemies of mankind.</p>
              <p class="MsoNormal" align="right" style="margin-left:4.5pt;text-align:right">
              [Brecht : Collected Poems, Methuen Edition, p. 450]</p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">માનવજાતના શત્રુ સામે 
              તમારી બુદ્ધિનો અને શક્તિનો ઉપયોગ કરો તો જ વિજ્ઞાનનું મૂલ્ય છે અને 
              તો જ વિદ્યા વાંઝણી થતી અટકશે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આ કાવ્ય છે 20મી સદીની 
              રંગભૂમિ પર સૌથી વધુ પ્રભાવક અને લોકપ્રિય એવા જર્મન નાટ્યકાર 
              બ્રેખ્તનું. હિટલરના સમર્થકોએ એનાં પુસ્તકોની હોળી કરી હતી અને 
              બ્રેખ્ત દંપતીને અંધારી રાત્રે જર્મની છોડીને સોવિયેત સંઘ તેમજ ભારત 
              થઈને અમેરિકા જવું પડ્યું હતું.</span></p>
              <p class="MsoNormal" style="margin-left:4.5pt;text-align:justify">
              &nbsp;<b><span lang="GU" style="font-family: Shruti">મૂલ્યોની કટોકટી</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આજે આપણે સહુ 
              સાંસ્કૃતિક કટોકટીની એવી ક્ષણ પર ઊભા છીએ કે જ્યારે પ્રજા તરીકે અને 
              વ્યક્તિ તરીકેનું આપણું અસ્તિત્વ જોખમમાં આવી પડ્યું છે. આપણી ચારે 
              બાજુ તમામ ક્ષેત્રોમાં નાની-મોટી, હળવી-ગંભીર એવી સતત મૂંઝવનારી 
              સમસ્યાઓનો અનુભવ થાય છે. આ અસ્તિત્વને ટકાવી રાખવા માટે જેમ બીજાં 
              ક્ષેત્રોમાં સફળ-અસફળ પ્રયત્નો થઈ રહ્યા છે, તેવું સાહિત્યમાં પણ છે. 
              કદાચ બાહ્ય દૃષ્ટિએ એમ પ્રતીત થાય કે સાહિત્યની કટોકટીની અસર પ્રજાના 
              જીવન પર નહિવત્ અથવા ઘણી ઓછી છે, પરંતુ સમગ્ર પ્રજાજીવનની કટોકટીના 
              મૂળમાં સાહિત્યની કટોકટી જોવા મળે તો કદાચ નવાઈ નહીં. પ્રજાના 
              વ્યક્તિત્વનું ઘડતર તેના આંતરસત્ત્વ પર બંધાય છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">પ્રજાની ભૌતિક સમૃદ્ધિ 
              એ એના આંતરસત્ત્વનો માપદંડ નથી, પણ પ્રજાજીવનમાં નૈતિક મૂલ્યો કેટલાં 
              સચવાયાં છે તેના પરથી તેનું આંતરિક સત્ત્વ મપાય છે. આ મૂલ્યોમાં 
              સત્ય, ન્યાય, અહિંસા ઉપરાંત વીરત્વ, નિષ્ઠા, વૃત્તિ અને સહૃદયતાનો 
              સમાવેશ થાય છે. આ આંતરિક</span><span lang="GU"> </span>
              <span lang="GU" style="font-family: Shruti">સત્ત્વનું પોષણ-સંવર્ધન 
              પ્રત્યક્ષ કે પરોક્ષ રીતે સાહિત્ય અને કલા દ્વારા થતું રહે છે. આ 
              આંતરસત્ત્વનાં મુખ્ય બે અંગો છે&nbsp; </span>:<span lang="GU" style="font-family: Mangal">
              </span><span lang="GU" style="font-family: Shruti">જ્ઞાન&nbsp; અને 
              આનંદ. પ્રજાના સંસ્કારજીવનમાં આ બે અંગોને વિકસાવવામાં સાહિત્ય અને 
              કલાનો ફાળો બહુ મોટો છે. આજે આપણે સાહિત્યની કટોકટીની વાત કરીએ છીએ. 
              આ કટોકટી તે મૂલ્યોની કટોકટી છે, સહૃદયતા અને સજ્જતાની કટોકટી છે. 
              આંતરસત્ત્વની સામેનાં દુરિતોનો સામનો કરવાનો છે અને એ માટે સહુએ 
              સહિયારો પુરુષાર્થ કરવાનો છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આજની સમસ્યા સહૃદયતાની 
              ઊણપની સમસ્યા છે. સહૃદયતાનું મૂળ સંવેદના છે. માત્ર સૌંદર્ય 
              પ્રત્યેની સભાનતામાંથી સંવેદના આવતી નથી. એ માનવહૃદયનો ગુણ છે. એ ગુણ 
              કેળવવાની તક આજની પેઢીને મળી નથી એ માટે આપણે શિક્ષણપ્રથાને કે 
              વહીવટી તંત્રને જવાબદાર ગણી શકીએ, પણ આપણે આપણી જવાબદારીમાંથી છટકી 
              શકીએ નહીં, કારણ કે માનવતા એ સર્વજનીન વિશિષ્ટતા છે. સંવેદના 
              માનવતામાંથી જન્મે છે અને આજે એ માણસાઈનું સુકવણું થઈ રહ્યું હોય તેમ 
              લાગે છે. સંહારક શસ્ત્રોની વિભીષિકાએ માનવીને મૂંઝવી નાખ્યો છે, 
              પરંતુ એથીય વિશેષ એક નવી વિભીષિકા એની રુચિ, એનાં મૂલ્યો અને એની 
              સંવેદનાના સંદર્ભમાં સર્જાઈ રહી છે. સંવેદના એ સાહિત્યસર્જનનો </span>
              ‘<span lang="GU" style="font-family: Shruti">લાઇવ વાયર</span>’
              <span lang="GU" style="font-family: Shruti">છે. &nbsp;</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">એક સમયે સર્જકને જે 
              સમસ્યાઓ મૂંઝવતી હતી, એ આજે કાલગ્રસ્ત થઈ ગઈ છે. ગોવર્ધનરામ કે 
              ન્હાનાલાલ, કાન્ત કે કલાપી, મણિલાલ નભુભાઈ કે પ્રિયકાન્ત મણિયારે 
              અનુભવેલાં પ્રણયવિભાવના-વિષયક દ્વંદ્વો આજે ન હોય તો ભલે, પરંતુ હવે 
              એ પ્રણયનું જ સ્થાન વ્યક્તિના જીવનમાં કેટલું </span>?<span lang="GU" style="font-family: Shruti">&nbsp; 
              આપણાં મૂલ્યો દ્રાવણપાત્રમાં આવીને ઠર્યાં છે. આપણી ભાવનાઓનો ક્રૂર 
              સંહાર થયો છે. એક સ્વાર્થમય, લેન-દેન આધારિત, સંવેદનશૂન્યતા 
              પ્રત્યેની તીવ્ર ગતિમાં આંતરમંથનો અને વ્યાપક સંવેદનોની ઊપજ કેટલી
              </span>?</p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">એક સમયે સર્જક – હું 
              કોણ છું </span>?<span lang="GU" style="font-family: Shruti"> જીવન 
              શું છે </span>?<span lang="GU" style="font-family: Shruti"> મૃત્યુ 
              શું છે </span>?<span lang="GU" style="font-family: Shruti"> સાચો 
              સ્નેહ કોને કહેવાય </span>?<span lang="GU" style="font-family: Shruti"> 
              પરમ આનંદની પ્રાપ્તિ કઈ રીતે થઈ શકે</span> ?
              <span lang="GU" style="font-family: Shruti">&nbsp;એવા પ્રશ્નોની ખોજ 
              કરતો હતો અને સાહિત્યમાં એની એ આંતરખોજનું પ્રતિબિંબ ઝિલાતું હતું. 
              માણસની વૃત્તિએ એનું વૈચારિક માળખું ધરમૂળથી બદલી નાખ્યું છે. 
              મૂલ્યહ્રાસ, ભ્રષ્ટતા, ટૂંકા માર્ગો લેવાની વૃત્તિ, સંકુચિત સ્વાર્થ 
              વગેરે વકરી રહ્યાં છે.</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">જીવનને બદલે </span>
              ‘<span lang="GU" style="font-family: Shruti">બજાર</span>’<span lang="GU" style="font-family: Shruti">ની 
              શોધ</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">શાહમૃગ આફ્રિકાના રણમાં 
              જ નથી, આપણી વચ્ચે પણ છે. ટેક્</span><span lang="GU" style="font-size: 1.0pt; line-height: 115%; font-family: Shruti">-</span><span lang="GU" style="font-family: Shruti">નોલોજીના 
              આ સમયગાળામાં જીવનમાં બધી બાબતોનો રોકડિયો પાક ઉતારવામાં આવે છે. 
              રાજકારણ, અર્થકારણ, નોકરશાહીના દબાણ ઉપરાંત લોકો એક રેટ-રેસમાં સામેલ 
              થયા છે અને તેને પરિણામે આપણે જીવનમાંથી ઘણું ભૂલી રહ્યા છીએ. ઘરના 
              આંગણામાં છોડ વાવીએ છીએ, પણ છોડમાં આવેલી નવી કૂંપળનો ઉત્સવ ઊજવતા 
              નથી. આનંદના ઉપહાર રૂપે અન્યને બૂકે આપીએ છીએ, પરંતુ એ ફૂલોની 
              સુવાસનો અનુભવ કે એના રંગોનો આનંદ આપણે લેતા નથી. મેદાન પર પથરાયેલા 
              લીલાછમ ઘાસનું મંદ મંદ હાસ્ય કે પછી સમુદ્રની લહેરોનો આનંદ કે 
              હિમાચ્છાદિત શિખરોની ભવ્યતા ભૂલી ગયા છીએ. એને માટે આપણી પાસે ન તો 
              આંખ રહી છે કે ન તો એને સાંભળવા માટેના કાન. આ અંધ-બધિર અવસ્થાએ 
              માનવીના ભીતરને મૂક બનાવી દીધું છે. વાસ્તવની ઉપેક્ષા, વાસનાપૂર્ણ 
              કામેચ્છા અને માનવીય ભાવનાઓનું વ્યવસાયીકરણ, રુચિનું નિમ્નસ્તરીકરણ – 
              આ બધાંને કારણે માનવી ભીતરનો આનંદ, સમભાવ અને સંવેદના ખોઈ રહ્યો છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">મશીન દ્વારા માનવીનું&nbsp; 
              વિસ્થાપન, મહાનગરનાં સિમેન્ટ-કૉન્ક્રીટનાં જંગલોનું નિર્માણ અને 
              પ્રગતિના નામ હેઠળ ખેલાતી સત્તાની રાજનીતિ અને વ્યવસ્થા કે 
              લોકતંત્રને નામે થતી જોહુકમી – આ બધી બાબતોનો વિચાર કરવો જોઈએ.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આજે ગ્લોબલાઇઝેશનને 
              કારણે માણસ જાણતાં કે અજાણતાં </span>‘<span lang="GU" style="font-family: Shruti">બજાર</span>’<span lang="GU" style="font-family: Mangal">
              </span><span lang="GU" style="font-family: Shruti">બની ગયો છે. 
              બજાર અને માલનું કેન્દ્ર દૃઢ બન્યું છે અને તેનો છેડો અર્થ ઉપર છે. 
              બીજું સઘળું ગૌણાતિગૌણ બની રહ્યું છે. દરેક દેશ અને તેનો માણસ જીવન 
              નહીં, બજાર શોધે છે. રૉબોટની જેમ તે એના જીવનની સિસ્ટમ બજારના 
              સંદર્ભમાં ગોઠવી રહ્યો છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">માણસના સંદર્ભો સાથે 
              સાહિત્યની ગતિ પણ બદલાય. સાહિત્યે માણસને પ્રતીત કરાવવાનું છે કે તે 
              પોતે </span>‘<span lang="GU" style="font-family: Shruti">વસ્તુ</span>’<span lang="GU" style="font-family: Shruti"> 
              અથવા </span>‘<span lang="GU" style="font-family: Shruti">બજાર</span>’<span lang="GU" style="font-family: Shruti"> 
              નથી, પણ ચૈતન્યથી, ભાવસંવેદનથી ભરી ભરી પ્રાણશક્તિ છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સાહિત્યકારે સંવેદનાસભર 
              મનુષ્યની છબી ઉપસાવવાની છે. સંવેદનાસભર જીવન શું છે, તેને પ્રત્યક્ષ 
              કેમ કરી આપવું તે મથામણ આપણા સમયમાં સૌથી મોટી બાબત બની છે. વાદો 
              આવ્યા ને ગયા, આવશે ને જશે</span>;<span lang="GU" style="font-family: Shruti"> 
              પણ અવશેષમાં માણસ ન રહ્યો તો સઘળું ગયું સમજવાનું. આજે વાદો અને 
              વાદોના પુરસ્કર્તાઓનાં વલણ નરમ પડ્યાં છે, શમ્યાં છે, બદલાયાં છે, 
              વિશ્વ સાંકડું બન્યું છે અને ભાષાઓ નજીક આવી છે. માહિતીવિસ્ફોટ થયો 
              છે. સમૂહ-માધ્યમોને કારણે વિશ્વવ્યાપી ઘટનાઓ સાથે સદ્ય પરિચિત થવાનું 
              બન્યું પણ આની સામે સર્જન એવી ફાળ ભરી શક્યું છે કે કેમ તે પ્રશ્ન 
              છે.</span></p>
              <p class="MsoNormal" style="margin-left:4.5pt;text-align:justify">
              &nbsp;<b><span lang="GU" style="font-family: Shruti">સમૂહમાધ્યમનો 
              પ્રભાવ</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સમૂહમાધ્યમોની ગતિ 
              વિપરીત નીવડી છે. માનવજાત માટે કેવું અદ્</span><span lang="GU" style="font-size: 1.0pt; line-height: 115%; font-family: Shruti">-</span><span lang="GU" style="font-family: Shruti">ભુત 
              પરિવર્તન આણશે એવી આશા સાથે આવેલું ચલચિત્ર બહુધા સ્થૂળતા અને 
              રંજકતામાં સરી ગયું. રેડિયોનું માધ્યમ હવે ઉપેક્ષિત બન્યું છે અને 
              ટેલિવિઝને દીવાનખંડમાં પ્રવેશીને એક એવા આતંકવાદને જન્મ આપ્યો છે કે 
              જેને પરિણામે માનવજીવનની કેટલીય મધુર, સૂક્ષ્મ, સંવાદી, ઉદાર અને 
              સૌંદર્યમંડિત ભાવના રસાતળ જઈ રહી છે. દોસ્તોયેવસ્કીએ કહ્યું હતું કે 
              કેવળ </span>‘<span lang="GU" style="font-family: Shruti">સૌંદર્ય</span>’<span lang="HI" style="font-family: Shruti">
              </span><span lang="GU" style="font-family: Shruti">જ દુનિયાને 
              બચાવી શકશે. આ સૌંદર્ય એટલે પૂર્ણતાની શોધમાં નીકળેલો સક્રિય મનુષ્ય. 
              એ સૌંદર્ય એટલે જીવનનાં સુખમાં અને દુઃખમાં, સંવાદ અને વિસંવાદમાં, 
              કટુ અને મધુર ભાવોમાં વસેલું સૌંદર્ય. આજે એ સૌંદર્યનું વ્યાપારીકરણ 
              થઈ ગયું છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સમૂહમાધ્યમોએ સાહિત્ય 
              પર આક્રમણ કર્યું એમ કહેવું તે અર્ધસત્ય છે. બન્યું એવું કે રેડિયો, 
              ચલચિત્ર અને ટેલિવઝન જેવાં સમૂહમાધ્યમો સાહિત્યને વશ થવાને બદલે 
              સાહિત્ય સમૂહમાધ્યમોને વશ થઈ રહ્યું છે. સમૂહમાધ્યમોમાં ભાષાશુદ્ધિથી 
              માંડીને એના વિષયો અને એની પ્રસ્તુતિ સુધીના અનેક પ્રશ્નો ઊભા થયા 
              છે. આને પરિણામે એ માધ્યમોના સ્તર અંગે સવાલ જાગે છે. આપણે ઘણી બાબતો 
              માટે પશ્ચિમને જવાબદાર ઠેરવીએ છીએ, એની ટેક્</span><span lang="GU" style="font-size: 1.0pt; line-height: 115%; font-family: Shruti">-</span><span lang="GU" style="font-family: Shruti">નૉલલોજીને 
              કારણભૂત માનીએ છીએ</span>;<span lang="GU" style="font-family: Mangal">
              </span><span lang="GU" style="font-family: Shruti">પરંતુ હકીકત એ 
              છે કે ટેક્</span><span lang="GU" style="font-size: 1.0pt; line-height: 115%; font-family: Shruti">-</span><span lang="GU" style="font-family: Shruti">નૉલોજી 
              જરૂર પશ્ચિમમાંથી આવે છે પણ એને દિશા-દર્શન આપવાનું કામ આપણું હોય છે 
              અને એમાં આપણે નિષ્ફળ ગયા છીએ. મહારાષ્ટ્ર અને બંગાળમાં માધ્યમોનું 
              ધોરણ પ્રમાણમાં ઊંચું રહ્યું</span>;<span lang="GU" style="font-family: Shruti"> 
              તેનું કારણ સમૂહમાધ્યમો પર સાહિત્યકારોનો પ્રભાવ જોઈ શકાય. 
              દૃશ્યશ્રાવ્ય માધ્યમથી પુસ્તકો લખવાનાં બંધ થવાનાં નથી. 
              સમૂહ-માધ્યમથી સાહિત્યનું ધોરણ નીચું આવતું નથી.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સામાન્ય ઘટનાની 
              સનસનાટીપૂર્ણ દીર્ધ રજૂઆત કરતા સમાચારો, ઉપભોક્તાવાદને બહેકાવતાં 
              વિજ્ઞાપનો અને ફૉર્મ્યુલાબદ્ધ ધારાવાહિકોની ભરમારમાં સાહિત્યિક કૃતિ 
              ભાગ્યે જ જોવા મળે છે. ટેલિવિઝનથી સાહિત્યિક રુચિના સંવર્ધનની વાત તો 
              દૂર રહી, હવે તો શિષ્ટ રુચિને પણ આઘાત થવા લાગ્યો છે. રંજકતા એવી 
              લીલા છે કે જેની પાછળ માધ્યમ ઘેલું બને તો બધી જ મર્યાદા નેવે મૂકી 
              દે. દર્શકની બુદ્ધિ અને રુચિ વિશેના એના ખ્યાલો ચિંતાપ્રેરક છે. દરેક 
              માધ્યમનો એક સમયગાળો હોય છે. આરંભમાં એ ચોંકાવી દે એવું આકર્ષણ જગાવે 
              છે અને સમય જતાં મોળું પડે છે, એથી જ આ સમૂહમાધ્યમની તેજ રફતાર વચ્ચે 
              અત્યારસુધી સાહિત્ય પોતાની મુદ્રા જાળવી શક્યું છે. કારણ કે એની પાસે 
              માનવઅંતસ્તલને સ્પર્શવાની શક્તિ અને કૌવત છે. પરિણામે આજના ગુજરાતના 
              સાહિત્યકાર સામે સમૂહમાધ્યમ પડકાર નથી, પરંતુ એને માટે પોતાની 
              આંતરશક્તિની વાક્-સ્તરે સમુચિત અને વિશિષ્ટ અભિવ્યક્તિ એ પડકાર છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">માધ્યમોની ગતિ અમુક 
              આવરદાવાળી અને જલદી લાભ અંકે કરી લેવાના મિજાજવાળી હોય છે. સાહિત્ય એ 
              એક એવું માધ્યમ છે કે જેની નેમ અને નિયત નિશ્ચિત રહી છે અને એ છે 
              મનુષ્યત્વનું નિરૂપણ અને અનું ઉન્નયન. આજના સાહિત્યકારે એના 
              અનુલક્ષમાં જ સર્જનના ઘટાટોપને વિસ્તારવાનો છે. તત્કાળ આનંદ અને લાભ 
              કરાવે તેવી વસ્તુ માધ્યમને જોઈએ, જ્યારે સાહિત્ય એ દીર્ઘકાળ સુધી 
              માનવને મૂલ્યો અને આનંદનો અનુભવ કરાવનાર છે.</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">માનવઆત્માનો અવાજ</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સમૂહમાધ્યમનો પ્રભાવ 
              ગમે તેટલો હોય, અગાઉ નિર્દેશ્યું તેમ, સાહિત્યસર્જન તો ચાલુ જ 
              રહેવાનું. સાહિત્યમાં નિહિત છે માનવઆત્માનો અવાજ. આ સૂરની ફાવટ 
              સમૂહમાધ્યમોને નથી, તેથી સાહિત્યનો એ અવાજ સમૂહમાધ્યમમાં કાં તો 
              ગૂંગળાય છે અથવા તો કચડી નખાય છે. પરંતુ માનવ-આત્માનો અવાજ 
              સાહિત્યમાં કેવો સંભળાય છે તે સાહિત્યનો એ અવાજ ઉત્તર આફ્રિકાના 
              સેનેગલ દેશના કવિ સેમ્બેને ઓસમનેમાંથી પામી શકાય. </span>‘Fingers’<span lang="GU" style="font-family: Shruti"> 
              નામના કાવ્યમાં સંગેમરમરમાં સુંદર આકૃતિ સર્જતી સ્થપતિની આંગળીઓ કે 
              પછી જમીનને હળથી ખેડ્યા બાદ ખાડો ખોદી વાવણી કરતા ખેડૂતની આંગળીઓની 
              વાત કરતાં એ એવી આંગળીઓ પ્રતિ પણ લક્ષ દોરે છે કે જે જીવનનો નાશ કરે 
              છે. કવિ કહે છે,</span></p>
              <p class="MsoNormal" align="center" style="margin-left:4.5pt;text-align:center">
              The finger of a soldier<br>
              Across the rivers and languages<br>
              Of Europe and Asia<br>
              Of China and Africa,<br>
              Of India and the Oceans<br>
              Let us Join our fingers to take away<br>
              All the power of their finger<br>
              Which Keeps humanity in mourning.</p>
              <p class="MsoNormal" style="margin-left:4.5pt;text-align:justify">
              (sambene Ousmane, ‘Fingers’ quoted in Lotus Awards 1971, Published 
              by the Permanent Bureau of Afro-Asian Writers]</p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">લોકઆંદોલનોમાંથી જાગતો 
              નિર્ભીક અને સ્વતંત્ર અવાજ બીજા કોઈ પણ માધ્યમ કરતાં સાહિત્ય સ્પષ્ટ 
              રીતે આપી શકે છે, તેથી જ માધ્યમોની પ્રભાવક પ્રચારની દુનિયાને 
              સાહિત્યિક કૃતિ અજંપો આપી જાય છે. પ્રજાનો અંતરાત્મા સાહિત્યમાં 
              વ્યક્ત થતો હોવાથી માત્ર સરમુખત્યારો જ નહીં, પણ સત્તાલોભીઓને પણ 
              મૂંઝવે તેવા સવાલ સાહિત્ય કરતું આવ્યું છે.</span> ‘The spirit of 
              resistance’<span lang="GU" style="font-family: Shruti"> સાહિત્ય 
              દ્વારા જ વ્યક્ત થાય.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">વર્તમાન સમયમાં હું 
              માત્ર અધ્યાપક, ફક્ત ડૉક્ટર કે પછી વિજ્ઞાની કે અર્થશાસ્ત્રી છું એમ 
              કહ્યાથી કામ સરવાનું નથી. વર્તમાન વૈશ્વિક સંદર્ભમાં વ્યક્તિ પોતે 
              ક્યાં ઊભી છે તેની એણે ખોજ કરવાની છે. અસમાનતા પર આધારિત સમાજમાં એ&nbsp; 
              ક્યાં ઊભો છે </span>? <span lang="GU" style="font-family: Shruti">
              &nbsp;અન્યાય, આતંક અને આક્રમણનાં વિઘાતક પરિબળો રાષ્ટ્રજીવનથી આરંભીને 
              છેક વ્યક્તિગત જીવન પર પ્રભાવક છે તે સ્થિતિમાં એ સ્વયં શું અનુભવે 
              છે </span>?<span lang="GU" style="font-family: Mangal"> </span>
              <span lang="GU" style="font-family: Shruti">એ અંગે પોતે શું વિધાયક 
              કાર્ય કરે છે </span>? <span lang="GU" style="font-family: Shruti">
              પોતાની સંવેદનશીલતા અને માનવતાને અને પોતાના નિજાનંદને અવરોધતાં 
              પરિબળો સામે એ કઈ રીતે મથામણ કરી રહ્યો છે </span>?<span lang="GU" style="font-family: Shruti"> 
              વાણીસ્વાતંત્ર અને માનવ-અધિકારો પર છાશવારે થતા આઘાતો સામે એની 
              પોતાની ક્રિયા-પ્રતિક્રિયા કેવી છે </span>? –
              <span lang="GU" style="font-family: Shruti">આ બધાંનો વિચાર કરવો 
              જોઈએ. </span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ફાસીવાદી પરિબળો 
              પ્રજાસમૂહને કોઈ એક યા બીજા બહાના હેઠળ કેવી રીતે અળગો કરે છે, તેની 
              વાત કરતાં માર્ટિન નીમોલેર (</span>Martin Niemoeller) ‘To the 
              Faculty’<span lang="GU" style="font-family: Shruti"> કાવ્યમાં કહે 
              છે </span>:</p>
              <p class="MsoNormal" align="center" style="margin-left:4.5pt;text-align:center">
              In Germany they first came for the communist<br>
              And I did not speak up because I wasn’t a communist<br>
              Then they came for the jew<br>
              And I didn’t speak up because I wasn’t a Jew<br>
              Then they came for the trade unionists<br>
              And I didn’t speak up because I wasn’t a trade unionist<br>
              Then they came for the catholics<br>
              And I didn’t speak up because I was a protestant<br>
              Then they came for me – and by that time&nbsp; no one was left to speak 
              up.</p>
              <p class="MsoNormal" style="margin-left:4.5pt;text-align:justify">
              <b>&nbsp;&nbsp;<span lang="GU" style="font-family: Shruti">સહૃદયતા અને 
              મૂલ્યહ્રાસ</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સહૃદયતા એ&nbsp; પ્રત્યેક 
              સર્જકને પ્રેરનારો અને પોષનારો મહત્ત્વનો ગુણ છે. આ સહૃદયતા જેટલા 
              મોટા ફલક પર આપણા સર્જકોમાં પ્રવર્ત હોય એના પ્રમાણમાં આપણા 
              સાહિત્યને ઉચ્ચાવચ્ચ કોટિમાં ગોઠવી શકાય. આનું દૃષ્ટાંત ગઈ પેઢીના 
              આપણા કવિઓ અને નવલકથાકારોમાંથી મળી શકે તેમ છે. એક સમય એવો હતો કે 
              જ્યારે રમણલાલ દેસાઈ જેવા નવલકથાકાર પોતાની નવલકથાનાં પાત્રો સમકાલીન 
              સમાજમાંથી લેતા હતા અને તેને વાસ્તવિક ભૂમિકા ઉપર આદર્શનો ઓપ આપીને 
              રજૂ કરતા હતા.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">પચાસના દાયકામાં 
              યુગમર્તિ વાર્તાકાર રમણલાલ દેસાઈ એક કૉલેજમાં વ્યાખ્યાન આપવા ગયા. 
              તાજું જ સ્વરાજ્ય મળ્યું હતું. કાળાબજાર, ભ્રષ્ટાચાર, સત્તા માટેની 
              હોંસાતોંસી – આ બધું&nbsp; જોતાં સ્વરાજ વિશેનો એમનો ભ્રમ ભાંગી ગયો હતો 
              અને તેઓ નિરાશ થઈ ગયા હતા. એમણે કૉલેજના યુવાનો સમક્ષ પોતાની વેદના 
              વ્યક્ત કરતાં કહ્યું કે હું ઝોળી લઈને આવ્યો છું. મને પાત્રો આપો. 
              ચારે બાજુ નજર કરતાં મને એ પાત્રો મળતાં નથી. આજે પચાસ વર્ષ પછી 
              રઘુવીર ચૌધરી જેવા નવલકથાકાર રમણલાલ દેસાઈની જેમ પોતાના જમાનાની 
              ઘટનાઓ અને વ્યક્તિઓને નવલકથામાં ગૂંથે છે તેમને પણ આજની પેઢીમાંથી 
              તેમના ઉચ્ચાશયો સિદ્ધ કરી આપે તેવાં પાત્રોની શોધનો પ્રશ્ન રહ્યો હશે 
              જ. સહૃદયતા અને મૂલ્યહ્રાસના બોજ હેઠળ જીવે છે અને તેથી ઉદારતા, 
              નિઃસ્વાર્થતા કે સમર્પણભાવ કેળવાતાં નથી. દરેક વ્યક્તિ સ્વત્વના 
              સંકુચિત વર્તુળમાં જાણે કે કેદ થઈ ગયો છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">માનવજાત સર્વનાશના ઓથાર 
              હેઠળ જીવી રહી છે. સિત્તેરેક વર્ષ પૂર્વે ટી.એસ. એલિયટે એમ કહ્યું 
              હતું કે, નવલકથા મૃત્યુ પામે છે. એ પછી એડમન્ડ વિલ્સને કવિતા વિશે 
              એવી જ ઘોષણા કરી. હકીકતમાં સાહિત્યના વિકાસમાં ભરતી-ઓટ આવે છે. તેના 
              કેટલાક પ્રદેશો કે પ્રકારો સૂકા કે લીલા દેખાય, પણ કોઈ ને કોઈ રીતે 
              પ્રજાજીવનમાં સાહિત્યઝરણું વહેતું રહીને અમીસિંચન કરતું રહ્યું છે, 
              પરંતુ આજે તો સાહિત્યની આવરદા અંગે જ સંશય પ્રગટ થાય એવી સ્થિતિ છે. 
              એક સમયે કોઈ સાહિત્યપ્રકાર નામશેષ થઈ જશે એવો ભય હતો, હવે એનાથીય 
              વધારે મોટો ભય એ છે કે સાહિત્ય સ્વયં પોતાનું અસ્તિત્વ ટકાવવા માટે 
              કેટલું ગજું કાઢી શકશે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">મનુષ્યજાતિ 
              સ્થિતપ્રજ્ઞયોગના બદલે અસ્થિરતાયોગની સાધના કરે છે. આજે માનવી 
              ભૌતિકતા અને બાહ્ય પ્રાપ્તિની પાછળ આંધળી દોટ મૂકી રહ્યો છે. એનું 
              સમગ્ર ચેતોવિશ્વ આ બધાની પાછળ દોડી રહ્યું છે. વળી એની આ દોડમાં 
              જુદાં જુદાં વળાંકો અને પરિવર્તનો આવે છે. એ સતત ગતિ બદલે છે અને 
              માણસનું મન પણ એમ અનેકશઃ બદલાતું જાય છે. એવામાં ધારો કે કોઈને કોઈ 
              વાર્તા લખવાની પ્રેરણા થાય, ચિત્તમાં એ આકાર ધારણ કરે, એનો ઘાટ અને 
              પાત્ર મનમાં નક્કી થાય અને ત્યાં તો એ જૂની થઈ જાય. એના સંદર્ભ 
              અપ્રસ્તુત બની જાય </span>!<span lang="GU" style="font-family: Shruti"> 
              સર્જકને પોતાને એમાં જૂનાપણું લાગે </span>!</p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ટી.એસ. એલિયટની સામે 
              20મી સદીના આરંભે સાહિત્યને પ્રચલિત-દૂષિત ખ્યાલોથી મુક્ત કરી 
              વૈજ્ઞાનિક યુગમાં તેની અગત્ય સિદ્ધ કરી આપવાનો પ્રશ્ન હતો. તેણે 
              વિજ્ઞાનની જેમ કળા પણ </span>‘<span lang="GU" style="font-family: Shruti">વર્કશૉપ</span>’<span lang="GU" style="font-family: Shruti">માં 
              જ, સતત મથામણ પછી આકાર ધારણ કરે છે તે દર્શાવી અને બિનઅંગતતાની 
              બુનિયાદ ઉપર સંસિદ્ધ કરવા પર અનિવાર્યપણે ભાર મૂક્યો. આપણી 21મી 
              સદીમાં કળાના અસ્તિત્વનો પ્રશ્ન છે. વીજાણુયંત્રો, માહિતીવિસ્ફોટ અને 
              તે કારણે પ્રાપ્ત થયેલી સુવિધાઓ સામે લિખિત શબ્દો વીશે ચિંતા થાય 
              તેવી સ્થિતિ ઊભી થઈ છે. આપણે આપણી સદીમાં સાહિત્યની ઉપકારકતા સિદ્ધ 
              કરી આપવાની રહે છે. કેવી રીતે, કેવા માર્ગે કે કેવા પ્રયત્ને, તે 
              આપણા સૌની ચર્ચાનો વિષય બનવું જોઈએ.</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">આજના સમયનો પડકાર</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">પુસ્તકમેળામાં થતાં 
              પુસ્તકોનાં વેચાણમાં બાળસાહિત્ય, અધ્યાત્મ અને વાનગીનું સાહિત્ય જ 
              અગ્ર સ્થાન ભોગવે છે. તેથી સંખ્યાતીત પ્રકાશનોમાં ઊછળી આવે તેવી 
              સાહિત્યિક કૃતિઓનું પ્રમાણ કેટલું </span>?<span lang="GU" style="font-family: Shruti"> 
              કોઈ એક દાયકાના સાહિત્યનો અભ્યાસ કરવો હોય તો </span>‘<span lang="GU" style="font-family: Shruti">ઉત્તમ</span>’<span lang="GU" style="font-family: Shruti">ની 
              વાત બાજુએ મૂકો. સારી કહી શકાય તેવી કૃતિઓની સંખ્યા કેટલી </span>?<span lang="HI" style="font-family: Mangal">
              </span><span lang="GU" style="font-family: Shruti">આજે 
              સાહિત્યક્ષેત્રે સ્થિર અને નવોદિત ઘણા સર્જકો કાર્ય કરે છે, પરંતુ 
              છવાઈ જાય એવી ઉન્નત પ્રતિભાઓ અતિ વિરલ થવા માંડી છે. ગુજરાતી 
              સાહિત્યક્ષેત્રે નવી પ્રતિભા અને નવીન વિષયવસ્તુનો દુષ્કાળ પ્રવર્તે 
              છે એવી ફરિયાદ કોઈ કરે તો તેમાં તથ્ય નથી એવું ભાગ્યે જ કહી શકીશું.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આજે રચાતા થોકબંધ 
              સાહિત્યમાંથી ખરા અર્થમાં ઉપયોગી એવું સાહિત્ય કેટલું છે તે વિચારવું 
              જોઈએ. આલ્ડસ હક્સલી, જેને </span>‘<span lang="GU" style="font-family: Shruti">અશિષ્ટ 
              સાહિત્ય</span>’<span lang="GU" style="font-family: Shruti"> કહે છે 
              તેવું સાહિત્ય વધુ ફેલાતું જાય છે. માત્ર નફાની દૃષ્ટિએ પુસ્તકો માટે
              </span>‘<span lang="GU" style="font-family: Shruti">બજાર</span>’<span lang="GU" style="font-family: Shruti"> 
              બનાવવામાં આવે છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">એક સમયે સાહિત્યાકાશ પર 
              કેવા કેવા મહાન સર્જકો છવાયેલા હતા </span>!<span lang="GU" style="font-family: Mangal">
              </span><span lang="GU" style="font-family: Shruti">રવીન્દ્રનાથ 
              ટાગોર, પ્રેમચંદ, ઇકબાલ, ગાલિબના જેવા. ગુજરાતમાંયે નર્મદ, 
              ગોવર્ધનરામ, કનૈયાલાલ મુનશી, ન્હાનાલાલ, ઉમાશંકર જોશી જેવા સર્જકો 
              હતા. આજે સાહિત્યની એવી સ્થિતિ છે એમ કહી શકીશું </span>?</p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">વિચારશીલો માટે, સર્જક 
              માટે, સાહિત્યસંસ્થાના ધુરીણો માટે, ગ્લોબલાઇઝેશનનો આજનો સમય એય એક 
              મોટો પડકાર છે. ભાવકસંદર્ભે પણ જે રુચિસંપન્ન ભાવકો છે તેને ટકાવવાના 
              છે, તો નવા પણ ઊભા કરવાના છે.</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">રુચિને પરિષ્કૃત 
              કરતું સાહિત્યસર્જન</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આજની યુવા પેઢીને શું 
              વાંચવું ગમે છે, કેવા પ્રકારનું સાહિત્ય ગમે છે તેનો વિચાર પણ થવો 
              ઘટે. એ એક મોટા ને ચેતનાથી ભર્યાભર્યા વર્ગની અવગણના થઈ શકે તેમ નથી. 
              તેની રુચિને સંપન્ન કરે તેવા સાહિત્યની મહત્તા તે સમજે તેવી 
              વાચનાદિની શિબિરો, પ્રત્યક્ષ વાર્તાલાપો, ગોષ્ઠીઓ મુક્તપણે થાય તેવી 
              સ્થિતિ પણ ઊભી કરવી પડશે. સમાજને અનુકૂળ આવિ અને સાથે સાથે તેની 
              રુચિને પરિષ્કૃત કરે તેવા સર્જનની ઊણપ દૂર કરવા પણ સાહિત્યિક 
              સંસ્થાઓએ વિચારવું પડશે. ચોક્કસ પ્રકારનાં ધોરણથી લખનાર, સંશોધન 
              કરનાર, સાહિત્યમાં વિશિષ્ટ છાપ અંકિત કરી શકે તેવાઓ માટે લખવાને 
              અનુકૂળ વાતાવરણ પૂરું પાડવા </span>‘<span lang="GU" style="font-family: Shruti">રાઇટર્સ 
              હટ</span>’<span lang="GU" style="font-family: Shruti">નો ખ્યાલ પણ 
              સાકાર કરવો જોઈએ.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">મરાઠી રંગમંચમાં 
              પ્રયોગધર્મી રંગમંચ અને મુખ્ય પ્રવાહ વચ્ચે વિવાદ કે વિરોધ નથી. 
              મરાઠી કે બંગાળી સાહિત્યકારો પાસે ભિન્ન સમાજનો જે અનુભવ છે તેવો 
              અનુભવ ગુજરાતી સર્જકોમાં બહુધા જોવા મળતો નથી. આપણે લઘુરૂપોમાં વધુ 
              રાચીએ છીએ. ગીત-ગઝલથી આગળ વધતા નથી. લાંબી નેરેટિવ પોએટ્રી ઘણી ઓછી 
              મળે છે. મોટા ફલક પર કલ્પનાનો આવિષ્કાર જોવા મળતો નથી. મરાઠી નાટક 
              મહારાષ્ટ્રનો જીવંત સાંસ્કૃતિક સ્રોત બન્યું છે. જ્યારે ગુજરાતીનું 
              પહેલું નાટક મરાઠીના અનુવાદથી શરૂ થયું હતું અને એ પછી અંગ્રેજી 
              નાટકોના અનુવાદનું પૂર આવ્યું. </span>‘<span lang="GU" style="font-family: Shruti">હરિશ્ચંદ્ર</span>’<span lang="GU" style="font-family: Shruti"> 
              પણ મૌલિક નાટક નથી. આથી અમદાવાદના ભદ્ર વિસ્તારમાં પહેલી નાટકમંડળી 
              નાટક ગુજરાતીમાં કરતી અને ગીત મરાઠીમાં ગવાતાં હતાં </span>!
              <span lang="GU" style="font-family: Shruti">રંગભૂમિ પર ભજવાય એવાં 
              અને તેમાંય નવાં મૌલિક નાટકો સ્થિતિ સુધરી હોવા છતાં પ્રમાણમાં ઓછાં 
              મળે છે. આને કારણે મરાઠી કે બંગાળી રંગભૂમિની છે તેવી વ્યાપક અસર 
              ગુજરાતી રંગભૂમિની નથી. આનું એક કારણ એ છે કે મરાઠી નાટક એના ઉગમથી જ 
              મૌલિકતા અને નૂતનતા ધરાવતું હતું. મરાઠીના આદ્ય નાટકકારોમાં 
              વિષ્ણુદાસ ભાવે, અણ્ણાસાહેબ કિર્લોસ્કર, ગોવિંદ બલ્લાળ દેવલ, રામ 
              ગણેશ ગડકરી વગેરેનો ફાળો વિશિષ્ટ હતો. સામાન્ય રીતે સર્જન પહેલું હોય 
              અને પછી વિવેચન આવે. આધુનિક સમયમાં પાશ્ચાત્યવાદો વિશે ગુજરાતીમાં 
              વિવેચન પહેલાં લખાયું અને પછી એના સિદ્ધાંતોને ચરિતાર્થ કરવા કવિતા, 
              ટૂંકી વાર્તા લખાતી ગઈ. એક અર્થમાં કહીએ તો અવળા ગણેશ બેઠા </span>!
              <span lang="GU" style="font-family: Shruti">વિવેચનમાં પણ સર્જનની 
              જેમ ઉમળકાજનક સ્થિતિ સર્જાવાની બાકી છે. હા, કેટલાક સ્ફૂલિંગો જરૂર 
              છે, પણ વ્યાપી રહે તેવું તેજ ક્યાં છે </span>? </p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સાહિત્યિક સંવેદના સતત 
              પરિવર્તિત થઈ રહી છે, ત્યારે પ્રયોગનું મહત્ત્વ પ્રગટ કરવાનું કામ 
              વિવેચકનું છે. અભિવ્યક્તિમાં પણ બદલાવ આવ્યો છે. રાજકારણ અને 
              નફાલક્ષિતાના ભાર હેઠળ દબાયેલું શિક્ષણ, વિલુપ્ત થતી કુટુંબપરંપરાને 
              કારણે ખોરવાયેલું સમાજજીવન, સતત વધતાં જતાં આર્થિક દબાણો તેમજ 
              સ્થાનપરિવર્તનને કારણે ઘણું બધું બદલાઈ રહ્યું છે. પરિવેશ અને 
              પ્રકૃતિનો છેદ ઊડતાં નવા પ્રશ્નો પણ ઊભા થયા છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">વિવેચકે આ નવીન 
              સંદર્ભોમાં, નવી સંભાવનાઓ સાથે કામ પાડવાનું છે. પ્રાચીન અને પરિચિત 
              સાહિત્ય સાથે તુલનાત્મક પૃથક્કરણ કરીને તેનું મહત્ત્વ પ્રતિપાદિત 
              કરવાનું છે. વિવેચક વાચકની માનસિક ક્ષિતિજનો વિસ્તાર કરવાનું એની 
              સહ-અનુભૂતિ ખીલવવાનું, પરિવર્તનમાંથી સ્થાયી તત્ત્વોને શોધવાનું અને 
              જીવનને સહિષ્ણુ બનીને અખિલાઈથી જોવાનું સામર્થ્ય આપે છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">એક પરિપ્રેક્ષ્ય માટે, 
              મૂલ્યબોધ અને સંસ્કૃતિની ખોજ માટે, આ સમયગાળામાં વધતી જતી બર્બરતા 
              સામે એક સામાજિક ચેતના જગાવવા કાજે, નૈતિક તાણાવાણા માટે અને ભાષા 
              નામના રહસ્યના સન્માન માટે વિવેચકનું હોવું મહત્ત્વનું છે. </span>
              </p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આજે સંશોધનની અનુકૂળતા 
              વધી છે. સંશોધનનાં સાધનો પણ ઉપલબ્ધ થયાં છે, પણ સંશોધનની કક્ષા 
              ચિંતાપ્રેરક છે. સંશોધન નિમિત્તે લખાતા મહાનિબંધો, લઘુશોધનિબંધો અને 
              સંશોધનપત્રોની કક્ષા ચકાસવી જોઈએ અને તેમાં ખંત, ચીવટ તથા 
              અભ્યાસશીલતાનું ઉમેરણ કઈ રીતે થાય તેનો વિચાર કરવો જોઈએ.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">દલિત સાહિત્ય અત્યારે 
              લગભગ સ્થિર થઈ ધ્યાન ખેંચે છે, પણ આદિવાસી સાહિત્ય હજી ઉપેક્ષિત છે. 
              લોકસાહિત્ય પ્રત્યે અભ્યાસીઓ વળ્યા છે એ શુભચિહ્ન છે, પરંતુ લુપ્ત 
              થતા લોકસાહિત્યને સાચવવા અંગે કોઈ સઘન પ્રયાસ થતો નથી. લોકસાહિત્ય 
              અને લોકસંસ્કૃતિ પ્રત્યે મૌખિક સહાનુભૂતિ રાખવામાં આવે છે, પણ એમાં 
              મનોરંજન માટેનાં સાંસ્કૃતિક આયોજનો જ બહુધા થાય છે. થોડા કલાકારો 
              વિદેશ જાય કે થોડાં આયોજન થાય, એથી આ કલા જીવી જશે એમ કહી શકાય નહિ, 
              હકીકતમાં તો આ કલા એ લોકોના જીવનનો હિસ્સો બનવી જોઈએ.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">બાળસાહિત્ય માટે ચર્ચા 
              થાય છે, પણ તેનું પરિણામ શું </span>?<span lang="GU" style="font-family: Shruti"> 
              આજે જગત બદલાયું છે, બાળસૃષ્ટિ બદલાઈ છે, બાળમાનસ બદલાયું છે. આ નવું 
              પર્યાવરણ ધરાવતું બાળસાહિત્ય આપણે ત્યાં કેટલું </span>?<span lang="GU" style="font-family: Mangal">
              </span><span lang="GU" style="font-family: Shruti">બાળમાનસનો 
              સર્વસામાન્ય બુદ્ધિલબ્ધિઆંક અગાઉની પેઢીનાં બાળકો કરતાં ઘણો વધ્યો છે 
              એ સંદર્ભે તેને તુષ્ટ કરે, તોષે તેવું બાળસાહિત્ય રચાય તે આજની તાતી 
              જરૂરિયાત છે. ઘણી દિશાઓ એ તરફની ખોલવાની રહે છે.</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">ભાષાનું સતત 
              સંમાર્જન</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આપણો શબ્દકોશ ઘણો 
              દરિદ્ર છે. આપણી પૂર્વેની પેઢીઓ જે શબ્દો પ્રયોજતી હતી, તેનો વિશાળ 
              ભંડાર આપણે ગુમાવ્યો છે. નવા શબ્દો સર્જવાને બદલે અંગ્રેજી શબ્દોથી 
              કામ ચલાવીએ છીએ, પરિણામે પરિભાષાનો મોટો સવાલ ઊભો થયો છે. ભાષાનો 
              સાર્થક ઉપયોગ કરવાને બદલે એનો અમુક પ્રયોજન માટે ઉપયોગ થાય છે. વળી 
              ભાષામાં સતત સંમાર્જનનું જે કાર્ય થવું જોઈએ, તે થતું નથી. ફિસ્સા કે 
              લપટા શબ્દોને દૂર કરવામાં આવતા નથી. અર્થવિસ્તાર સાધી ચૂકેલા અથવા તો 
              નવી ચેતનાને પ્રકટ કરતા નવા શબ્દોને આમેજ કરવાના રહે છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ભાષાને લગતો પ્રશ્ન એક 
              બાજુએ મૂકીને હું આપ સહુને અપીલ કરું છું કે ગુજરાતી ભાષાની સમૃદ્ધિ 
              વધે અર્થાત્ ગુજરાતી શબ્દકોશ વધુ ને વધુ સમૃદ્ધ થાય, તેવું આપ સહુ 
              કરી શકો તેમ છો. </span>‘<span lang="GU" style="font-family: Shruti">સાર્થ 
              જોડણીકોશ</span>’<span lang="GU" style="font-family: Shruti">માં 
              છે, તેનાથી ઘણા વધારે શબ્દો આપણી પ્રજાના જીવનમાં રોજબરોજના 
              વ્યવહારમાં વપરાતા રહે છે, જેનો આપણને ભાગ્યે જ ખ્યાલ છે. છેક 
              ઉમરગામથી ગાંધીધામ સુધીના ગુજરાતના પ્રદેશમાં કેવી પ્રસન્નતા અર્પે 
              તેવી ભાતીગળ ભાષા બોલાય છે </span>!<span lang="GU" style="font-family: Mangal">
              </span><span lang="GU" style="font-family: Shruti">આ પ્રદેશોની 
              ભાષા અને બોલીઓના સંખ્યાબંધ શબ્દો આપણા કોશમાં ઉમેરવાની જરૂર છે. આપ 
              સહુને સાહિત્ય પરિષદનું ઇજન છે કે દરેક પ્રદેશમાંથી </span>‘<span lang="GU" style="font-family: Shruti">સાર્થ 
              જોડણીકોશ</span>’<span lang="GU" style="font-family: Shruti">માં 
              હોય નહીં તેવા ઓછામાં ઓછા પચાસ શબ્દો પરિષદના કાર્યાલયમાં મોકલી આપે. 
              એ શબ્દો પરિષદના મુખપત્રમાં છપાય તેવી વ્યવસ્થા કરી શકાશે. આપણા 
              ગ્રામજીવનને સ્પર્શતી નવલકથા, નવલિકા અને કવિતાઓ રચાય છે. તેમાંથી પણ 
              કોઈ અભ્યાસી કે વિદ્યાર્થી આવા શબ્દો પસંદ કરીને મોકલી શકે છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ડાયસ્પોરા સાહિત્યનો 
              ચહેરો સામે આવ્યો છે અને સાહિત્યકાર તે વડે કશુંક નૂતન અંકે કરી 
              લેવાનો પ્રયાસ કરે છે. હમણાં હમણાં પરદેશમાં વસતા ગુજરાતીઓનો ગુજરાતી 
              ભાષા, સાહિત્ય અને સંસ્કૃતિ માટેનો પ્રેમ વધુ ઉત્કટ રૂપે પ્રગટ થતો 
              રહ્યો છે તે આનંદની વાત છે. આપણે ઇચ્છીએ કે પરદેશમાં વસતાં ગુજરાતી 
              કુટુંબો પોતાની રીતે ગુજરાતી ભાષાને સજીવ રાખે અને નવી પેઢીને આ 
              ભાષાને </span>‘<span lang="GU" style="font-family: Shruti">ગુંજીગ્લિશ</span>’<span lang="GU" style="font-family: Shruti">ની 
              રીતે નહીં, પણ શુદ્ધ સ્વરૂપમાં ઉપયોગી કરવાની તાલીમ આપે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ગુજરાતી સાહિત્યે હવે 
              ટેક્</span><span lang="GU" style="font-size: 1.0pt; line-height: 115%; font-family: Shruti">-</span><span lang="GU" style="font-family: Shruti">નોલૉજીના 
              યુગમાં પ્રવેશવું પડશે. આધુનિક શોધખોળોનો લાભ લઈને દુર્લભ હસ્તપ્રતો 
              કે જૂનાં સામયિકો કાલગ્રસ્ત થાય તે પહેલાં બચાવી લેવાં જોઈએ. ગુજરાતી 
              કાવ્યસંગ્રહ સાથે એની સીડી પણ મળવી જોઈએ. સર્જકોના અવાજ અને એમના 
              કાર્યને દૃશ્ય-શ્રાવ્ય માધ્યમમાં જાળવવા માટે હજી ઘણું કરવાનું બાકી 
              છે. જૂના મૂલ્યવાન ગ્રંથોને સીડીમાં ઉતારીને જાળવી રાખવા જોઈએ. 
              વેબસાઇટ અને ઇન્ટરનેટ દ્વારા અદ્યતન સાહિત્યિક સામગ્રી અને 
              પ્રવૃત્તિથી વાચક વાકેફ રહી શકે. કૉન્ફરન્સ દ્વારા અમેરિકામાં વસતો 
              કવિ લંડન અને અમદાવાદમાંપોતાની કાવ્યરચના સંભળાવીને અને વિવેચના 
              તત્કાળ મેળવી શકે. ટેક્</span><span lang="GU" style="font-size: 1.0pt; line-height: 115%; font-family: Shruti">-</span><span lang="GU" style="font-family: Shruti">નોલૉજીના 
              સંદર્ભમાં મધ્યકાલીન ગુજરાતી સાહિત્યની વિદેશસ્થિત હસ્તપ્રતોનું&nbsp; 
              ડિજિટલાઇઝેશન પણ જોવું જોઈએ. લંડનમાં આવેલી બ્રિટિશ લાઇબ્રેરીમાંથી 
              મધ્યકાલીન ગુજરાતીની મૂલ્યવાન હસ્તપ્રતો પ્રાપ્ત થઈ છે. </span>‘<span lang="GU" style="font-family: Shruti">વસંતવિલાસ</span>’<span lang="GU" style="font-family: Shruti">ની 
              સૌથી જૂની પ્રત આજે આપણી પાસે નથી. દેશમાં આવેલા જ્ઞાનભંડારોનું 
              સૂચીકરણ થાય છે. એ જ રીતે અત્યારે ઇંગ્લૅન્ડમાં ભંડારોનું કામ ચાલે 
              છે. વિદેશ ગયેલી આપણી સંસ્કૃતિક વિરાસત મેળવવાનો આ એક પ્રયાસ છે.
              </span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">અન્ય ભારતીય ભાષાઓમાંથી 
              ગુજરાતી સાહિત્યે ઘણું મેળવ્યું છે. પણ ગુજરાતી સાહિત્યમાંથી કેટલી 
              કૃતિઓ અન્ય ભારતીય ભાષાઓમાં અનુવાદિત થઈ હશે </span>?<span lang="HI" style="font-family: Shruti">
              </span><span lang="GU" style="font-family: Shruti">વર્તમાન સમયમાં 
              ભારતીય ભાષાઓમાંથી અને વિદેશી સાહિત્યમાંથી કેટલાય અનુવાદ થાય છે. આ 
              અનુવાદની પ્રવૃત્તિ અંગે ગંભીરતાપૂર્વક વિચારવું જોઈએ.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">અનુવાદનું મહત્ત્વ ઓછું 
              આંકવાની જરૂર નથી. ગુજરાત પર રવીન્દ્રનાથ ટાગોર અને શરદબાબુનો કેટલો 
              મોટો પ્રભાવ છે </span>!<span lang="GU" style="font-family: Shruti"> 
              એ જ રીતે મીર, ગાલિબ અને બીજા ઉર્દૂ કવિઓએ ગુજરાતને કેટલું બધું 
              આપ્યું છે </span>! <span lang="GU" style="font-family: Shruti">
              ગ્યુઇથે, તૉલ્સતૉય, ચેખૉવ, દોસ્તોયેવસ્કી, મૉલિયર, સાર્ત્ર, કામૂ, 
              બ્રેખ્ત, અને બૅકેટનો ભારતીય સાહિત્ય પર કેટલો બધો પ્રભાવ છે </span>
              ?<span lang="GU" style="font-family: Shruti"> કોઈ એક ભાષા પર નહીં, 
              ભારતની ઘણી ભાષાઓ પર તેઓનો પ્રભાવ જોવા મળે છે. કૉલરિજ, આર્નોલ્ડ, 
              એલિયટ અને આઈ.એ. રિચાર્ડ્</span><span lang="GU" style="font-size: 1.0pt; line-height: 115%; font-family: Shruti">-</span><span lang="GU" style="font-family: Shruti">ઝ 
              જેવા વિવેચકોએ ઘણું આપ્યું છે. આથી અનુવાદનું ઘણું મહત્ત્વ રહેવાનું 
              જ છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">અન્ય ભારતીય ભાષાના 
              સાહિત્યમાંથી ગુજરાતી ભાષામાં અનુવાદ થતા રહ્યા છે, તેનાથી એકંદરે 
              લાભ જ થયો છે. ગુજરાતી સાહિત્ય વિશ્વસાહિત્યના સંપર્કમાં બીજી ભાષાઓ 
              કરતાં કદાચ વધારે નિકટ રીતે આવી શક્યું, તેનું એક કારણ કદાચ આ 
              અનુવાદપ્રવૃત્તિ ગણાય. વળી આપણે અનુવાદ કર્યા, પણ અનુકરણ કર્યું નથી. 
              વળી કોઈ રાજકીય વિચારશ્રેણીનો પ્રચાર કરનાર વાદની પણ ગુજરાતના 
              સાહિત્યકારે ભાગ્યે જ કંઠી બાંધી છે. ક્યારેક સર્જક દુનિયા બદલવાનો 
              અભિનિવેશ લઈને નીકળે છે. એનું કામ બદલવાનું નહીં પણ સમજાવવાનું છે, 
              આથી અમુક પક્ષ પર ઝોક મૂકીને ચાલતો સર્જક પ્રચારક બની જાય છે. 
              સાહિત્યની મુખ્ય નિસબત શું હોવી જોઈએ તેના કરતાં શું છે તેની સાથે 
              છે. આથી સાહિત્ય એ ક્રાંતિસર્જક હોતું નથી, પરંતુ ક્રાંતિપ્રેરક હોય 
              છે. એ માનવચિત્તને પરિવર્તિત કરે છે, જે ચિત્ત સમય જતાં ક્રાંતિનું 
              સર્જન કરે છે. ગુજરાતી સાહિત્યમાં ગાંધીવિચાર વિશે કવિતા કે નવલકથા 
              સર્જનાર આપણો લેખક પણ </span>‘<span lang="GU" style="font-family: Shruti">ગાંધીવાદી</span>’<span lang="GU" style="font-family: Shruti">ની 
              છાપ ધારણ કર્યા વિના સર્જન કરે છે. રમણલાલ વસંતલાલ દેસાઈ કે ઉમાશંકર 
              જોશી આનાં બે મોટાં ઉદાહરણો ગણાય. વળી જેમણે જીવનમાં ગાંધીવિચાર 
              અપનાવ્યો એમણે પણ સાહિત્યમાં ગાંધીવાદનો પ્રચાર કરવાનું રાખ્યું નથી. 
              કાકા કાલેલકર, કિશોરલાલ મશરૂવાળા અને સ્વામી આનંદ તેનાં સારાં 
              ઉદાહરણો છે.</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">સમાજની 
              સાહિત્યાભિમુખતા</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આજનો સૌથી મોટો પ્રશ્ન 
              એ છે કે આજનું સાહિત્ય, સાહિત્યકારો અને સાહિત્યિક સંસ્થાઓ વર્તમાન 
              સમાજને સાહિત્યાભિમુખ કઈ રીતે કરી શકે </span>?
              <span lang="GU" style="font-family: Shruti">&nbsp;વિશ્વમાં શિક્ષણનું 
              પ્રમાણ વૃદ્ધિ પામે છે. આજના યુગમાં સર્વાધિક માનવસંખ્યા શિક્ષિત 
              હોવા છતાં આવનારી પેઢીની સાહિત્ય-અભિમુખતા સામે પ્રશ્નાર્થ ખડો થયો 
              છે. ઈશ્વરને માટે એમ કહેવાય છે કે – </span>
              <span lang="HI" style="font-family: Mangal">स एकाकी न रमते </span>
              <span lang="GU" style="font-family: Shruti">–</span><span lang="GU" style="font-family: Mangal">
              </span><span lang="GU" style="font-family: Shruti">તે એકલો રમતો 
              નથી, એમ ભાવક વગરના સર્જકનો આનંદ પણ ફિક્કો હોય છે. સર્જક સર્જન 
              વેળાએ ભાવકને દૃષ્ટિ સમક્ષ રાખે નહીં, તે સમજી શકાય, પણ આપણા ભારતીય 
              કાવ્યશાસ્ત્રીઓ અને </span>‘<span lang="GU" style="font-family: Shruti">કલા 
              ખાતર કલા</span>’<span lang="GU" style="font-family: Shruti">ના 
              સિદ્ધાંતની વાત કરતા પાશ્ચાત્ય સાહિત્ય–મીમાંસકો પણ સ્વીકારે છે કે 
              આસ્વાદ વગર સર્જનનો શ્રમ મિથ્યા છે એટલે સાહિત્યકારે પ્રજાના 
              રુચિતંત્રને ઘડે તેવું સાહિત્ય રચવું પડે. આજે પરિસ્થિતિ એવી છે કે 
              ગુજરાતમાં હોટલમાં 500 રૂપિયા ખર્ચનાર પચાસ રૂપિયાનું પુસ્તક ખરીદશે 
              નહીં. શિક્ષણના ક્ષેત્રમાં આ જ રીતે પાઠ્યપુસ્તક કરતાં ત્રણ ગણી 
              કિંમતની ગાઇડો ખરીદવાનું વિદ્યાર્થીઓનું વલણ જોવા મળે છે. આ પ્રકારની 
              નિમ્ન રુચિ પ્રત્યે તિરસ્કાર કેળવવો જોઈએ. તેને માટે નાની પણ સુઘડ 
              વાર્તારસ ધરાવતી રચનાઓ પ્રજામાં પ્રસરતી કરવી જોઈએ.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">1930ના દાયકામાં ગૂજરાત 
              વિદ્યાપીઠે, દક્ષિણામૂર્તિ સંસ્થાએ તથા બીજી કેટલીક સંસ્થાઓએ આવું 
              કાર્ય કર્યું. કમાણી કરવાને બદલે&nbsp; એની પાછળ શુદ્ધ સાત્ત્વિક સાહિત્ય 
              પીરસવાની ભાવના રાખી. છેલ્લા બે દાયકાથી શ્રી મહેન્દ્રભાઈ મેઘાણી આ 
              કામ કરી રહ્યા છે. તેમની શાંત-મૂક સાહિત્યસેવાને જેટલી બિરદાવીએ એટલી 
              ઓછી છે. ઇચ્છા તો એવી છે કે ગુજરાતના 25 જિલ્લાઓમાં એક એક મહેન્દ્ર 
              મેઘાણી સાત્ત્વિક સુરુચિપૂર્ણ અને રસદાયક સાહિત્યના ફેલાવા માટે 
              પુરુષાર્થ કરે અને એ માટે આપણી સંસ્થાઓ જરૂરી પ્રબંધ કરે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ગુજરાતી સાહિત્યમાં ગીત 
              અને ગઝલનો પ્રભાવ આજે વિશેષ રૂપે જોવાય છે. આ ગીત અને ગઝલનો ઉપયોગ 
              આપણી વાતને લોકો સુધી પહોંચાડવા માટે કરવો જોઈએ. બધા કવિઓ ગાયક હોતા 
              નથી અને બધા ગાયક કવિ હોતા નથી, પરંતુ સુગમ સંગીતના કલાકારોનો લાભ 
              લઈને કવિઓની કવિતાને વ્યાપક જનસમૂહ સુધી પહોંચાડવી જોઈએ અને એ જ રીતે 
              વાર્તાઓનું પઠન નાનાં-નાનાં કેન્દ્રોમાં થતું રહે તો નવી વાર્તાની 
              ખૂબીઓ લોકોના ધ્યાનમાં આવતી રહેશે. મારો અનુભવ એવો છે કે જે કૃતિ 
              લોકોને પસંદ પડે છે તે ખરીદમવામાં પછી સાહિત્યરસિક વર્ગને સંકોચ થતો 
              નથી. સમાજની રુચિ કેળવવી જોઈએ એ માટે ઊંચા બળનું સાહિત્ય લખાય અને 
              સમજાય તે જરૂરી છે. એવો ભાવક વર્ગ તૈયાર થાય કે જેને ઉચ્ચ કોટિના 
              સાહિત્યની અભિરુચિ જાગે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ગુજરાતી સાહિત્ય 
              પરિષદનું કાર્ય સર્જકોને પ્રોત્સાહન આપવાનું છે. મૂળ સર્જનનું બળ 
              હોવું જોઈએ. એનું પોષણ કરવાનું અનેસહાય કરવાનુ કામ પરિષદ અને એના 
              જેવી અન્ય સંસ્થાઓનું છે. આથી સૌથી મહત્ત્વની બાબત તો સર્જકશક્તિ છે. 
              આવો સર્જકઉન્મેષ મેળવવા માટે છેક છેવાડાની વ્યક્તિ સુધી ભાષા અને 
              સાહિત્યને પહોંચાડવાં પડશે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સર્જકે એની 
              સમર્પણશીલતાથી આ કાર્ય કરવાનું છે. આજે રાષ્ટ્ર અને સમાજમાં 
              સંવેદનશીલતા સતત ઘસાતી જાય છે. પ્રજાનો મોટા ભાગનો વર્ગ રીઢા 
              રાજકારણીની ખુશામતમાં અને વ્યક્તિગત સ્વાર્થ સાધવામાં ડૂબેલો છે. 
              સાહિત્યકાર પણ એમાંથી કઈ રીતેબાકાત રહી શકે </span>?<span lang="GU" style="font-family: Shruti"> 
              એક જમાનામાં સાહિત્ય માટે ફનાગીરી નહીં, તો ઓછામાં ઓછું સ્વાર્થનો 
              ત્યાગ કરવાની વૃત્તિ અને તેને માટે સહન કરવાની વૃત્તિ હતી તેય હવે 
              ઓછી થઈ છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">વ્યક્તિને બે રીતે 
              સજ્જતા પ્રાપ્ત થાય. એક શિક્ષક દ્વારા અને બીજું પોતાના પુરુષાર્થથી. 
              માત્ર પદવી મેળવવાથી સજ્જતા કેળવાતી નથી, પહંતુ જે માર્ગ અપનાવ્યો 
              હોય તે માર્ગે દૂર દૂર જવાની દૃષ્ટિ, લક્ષ્યને પહોંચવા માટે ટૂંકા 
              માર્ગે ત્યજીને લાંબા પણ સમગ્ર દર્શન કરાવનાર માર્ગને અપનાવવા જોઈએ. 
              આપણા સાહિત્યમાં આ રીતે સ્વ-પુરુષાર્થથી પ્રગતિ સાધનારા અનેક 
              સાહિત્યકારોનાં દ્રષ્ટાંતો મળે છે. સંશોધનના ક્ષેત્રમાં આવેલી ઓટ, 
              મધ્યકાલીન સાહિત્યના અભ્યાસની ઉપેક્ષા, સાહિત્યના સિદ્ધાંતો અને 
              રોજબરોજ ઊભા થતા સાહિત્યિક મૂલ્યવત્તાવાળા પ્રશ્નોના અભ્યાસથી દૂર 
              રહેવાનું અકળ વલણ વધતું જાય છે. આપણી શિક્ષણસંસ્થાઓ, સાહિત્યિક 
              સંસ્થાઓ અને પીઢ સાહિત્યકારોએ ગંભીર વિચાર કરીને આને માટે જુદાં 
              જુદાં આયોજનો કરવાં જોઈએ।</span></p>
              <p class="MsoNormal" style="margin-left:4.5pt;text-align:justify">
              <b><span lang="GU" style="font-family: Shruti">પ્રજાનું હીર અને 
              સત્ત્વ</span></b></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">અહીં ગુજરાતી સાહિત્ય 
              પરિષદના સ્થાપક રણજિતરામ વાવાભાઈનાં કાર્યોનું સ્મરણ થાય છે. 1858ની 
              23મી નવેમ્બરે સાંજે નિશાળેથી આવીને ઇષ્ટદેવતા કલમની સામે માથું 
              નમાવીને નર્મદ ગદ્ ગદ કંઠે કલમન આધારે જીવવાનું નક્કી કર્યું અને 
              24-24 વર્ષ સુધી આ અસિધારાવ્રત એણે પાળ્યું. અપાર માનસિક વિટંબણાઓ, 
              દેવાનો બોજ અને ઘરના બીમાર માણસો માટેદવા કરાવવાના પૈસા ન હોય તોપણ 
              ચાર આનાના દૂધપૌંઆ પર હસતા હસતા જીવન ગાળનાર નર્મદની તિતિક્ષાનું 
              સ્મરણ થાય છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">મુંબણીમાં ધીકતી વકીલાત 
              ચાલતી હોય તથા કચ્છ અને જૂનાગઢ જેવાં રાજ્યોની દીવાનગીરી મળતી હોય, 
              તેમ છતાં 43માં વર્ષે વકીલાત વ્યવસાયમાંથી નિવૃત્ત થઈને આર્થિક 
              સંકડામણ વચ્ચે પણ ગોવર્ધનરામ નિવૃત્તિ લઈને નડિયાદમાં આવીને </span>‘<span lang="GU" style="font-family: Shruti">સરસ્વતીચંદ્ર</span>’<span lang="GU" style="font-family: Shruti"> 
              મહાનવલનું સર્જન કરે છે. માંદગીની પરંપરા ખર્ચના ખાડામાં ઉતારતી હોવા 
              છતાં દુઃખને પરમશક્તિની ઇચ્છાની પ્રસાદી ગણે છે અને કર્તવ્યને તેનો 
              છેવટનો આદેશ ગણીને અંત સુધી વળગી રહે છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ગુજરાતી સાહિત્ય, 
              સંસ્કાર અને સંસ્કૃતિ માટેની એ સમર્પણવૃત્તિ આજે આપણને પ્રેરણા આપે 
              છે. અમેરિકાના પ્રમુખ જ્હૉન એફ. કૅનેડીએ અમેરિકાની પ્રજાને કહ્યું 
              હતું કે દેશે તમને શું આપ્યું એનો વિચાર કરવાને બદલે તમે દેશને શું 
              આપશો તેનો વિચાર કરો. સાહિત્ય પરત્વે આજે આવો અભિગમ કેળવવાની 
              આવશ્યક્તા છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">પોતાના સંકુચિત સ્વાર્થ 
              માટે જ નહીં, હવે એણે વિશ્વને વિશે વિચારવું પડશે. અત્યાર સુધી એની 
              સમગ્ર દ્રષ્ટિ વિશ્વ પર ફરી વળતી નહોતી, પણ આજે એ પોતાના એકદંડિયા 
              મહેલમાં રહીને સાહિત્યસર્જન કરી શકે તેમ નથી.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">એફ.આર. લેવિસે કવિતા 
              સાથે </span>‘<span lang="GU" style="font-family: Shruti">કેન્દ્રીય 
              માનવત્વ</span>’<span lang="GU" style="font-family: Shruti">નો 
              સંબંધ દર્શાવ્યો છે. આજે એ કેન્દ્રીય માનવતાની ખોજ જરૂરી છે. જીવંત 
              મૂલ્યોની શોધ, સૌંદર્યાત્મક આનંદની શોધ, સામાજિક અને નૈતિક દ્રષ્ટિ – 
              આ સઘળું માનવતા આપે છે. પ્રકૃતિ પર વિજય, ટેક્ નૉલોજીની દોડ અને 
              આંધળી ભૌતિકતાને કારણે યંત્રમાનવ બનાવનારો માણસ સ્વયં માનવને બદલે 
              યંત્ર બની રહેશે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">સાહિત્ય એક ઝાટકે 
              વ્યક્તિને એના આસપાસના જીવન પ્રત્યે સતેજ કરે છે. માનવજાતિએ જેના 
              પ્રત્યે આંખો મીંચી હતી તે તરફ જાગ્રત કરે છે. જીવન બદલાય, તેની સાથે 
              સાહિત્ય બદલાય, નવા અર્થોને પ્રગટ કરવા માટે એ નવા પ્રકારોનો વિકાસ 
              કરે, પરંતુ આ નવું રૂપ, નવો પરિવેશ સાહિત્યને વિશેષ અંકર્દષ્ટિ સાથે 
              કેન્દ્રીય માનવત્વ તરફ દોરી જાય છે. </span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">વિવેચકો ભલે નવલકથા કે 
              કવિતા નાભિશ્વાસ લઈ રહ્યાની વાત કરે કોઈ એક સાહિત્ય પ્રકાર કે 
              સાહિત્યિક આંદોલનના અવસાનની ઘોષણા કરે, પણ કોઈ ને કોઈ સ્વરૂપે 
              સાહિત્યસર્જન તો જીવતું રહેવાનું જ. જ્યાં સુધી માનવીનું હૃદય ધબકે 
              છે, એનું બુદ્ધિતંત્ર કાર્યશીલ છે એની એષણાઓ કરમાયેલી નથી અને તેના 
              આત્માને આનંદરૂપે કેળવવાની તક છેક ત્યાં સુધી માણસને મળેલી શબ્દની 
              ભેટ સાહિત્યના આવિષ્કાર રૂપે પ્રવર્તતી રહેશે, તે નિઃશંક છે. ગુજરાતી 
              પ્રજાનું હીર અને સત્ત્વ ભૂતકાળમાં સાહિત્યકલા રૂપે આવિષ્કૃત થતું 
              રહ્યું છે તેવું વર્તમાન અને ભાવિ પેઢીમાં પણ થતું રહેવાનું છે, એમાં 
              શંકા નથી.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">આ પ્રકારનાવ સાહિત્યના 
              ઉન્નયન માટેની જવાબદારી સર્જકો, ભાવકો અને સાહિત્યને પોષતી 
              સાહિત્ય-પરિષદ જેવી તમામ સંસ્થાઓની બને છે.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">કચ્છ પ્રદેશના સંતકવિ 
              દાદા મેંકણે લુહારની કોઢના ઘરગથ્થુ દ્રષ્ટાંતથી આપેલા ઉદાહરણનું 
              સ્મરણ </span><br>
              <span lang="GU" style="font-family: Shruti">થાય છે</span><span lang="GU">
              </span>:</p>
              <p class="MsoNoSpacing" align="center" style="text-align:center">
              <span lang="GU" style="font-family: Shruti">ખુશીએં જો ખુરો કરે, 
              ધમણ ઘોંણ મ લાય</span>;<span lang="GU" style="font-family: Shruti"><br>
              કૂડજી ગારે કકરી, સાચો સોન પાય.</span></p>
              <p class="MsoNormal" style="margin-left:4.5pt;text-align:justify">
              <span lang="GU" style="font-family: Shruti">ખુશીઓની ભઠ્ઠી સળગાવી, 
              ધમણની ફૂંકને તું બંધન કરતો</span>;<span lang="GU" style="font-family: Shruti"> 
              જૂઠાણાંની કાંકરીને ઓગાળીને સત્યનું સોનું તું પ્રાપ્ત કરી શકીશ.</span></p>
              <p>&nbsp;</div>
	  </div>
	</div>
	<!-- end content -->
	<!-- start sidebar -->
	<div id="sidebar">
		<ul>
			<li id="search">
			  <h2><strong>પ્રવચનોની વિડીયો</strong></h2>
			  <ul>
                <li><a href="xamapan-1video.html">ક્ષમાપના - ભાગ 1</a></li>
			    <li><a href="xamapan-2.html">ક્ષમાપના - ભાગ 2</a></li>
			    <li><a href="dharmakatha-1.html">ધર્મકથા</a></li>
			    <li><a href="jinsashanna-ajvala-1.html">જિનશાસનનાં અજવાળાં - 1</a><a href="http://www.maaillustrations.com/"></a></li>
			    <li><a href="namskar-1.html">શ્રી નમસ્કાર મહામંત્ર - 1</a></li>
			    <li><a href="namskar-2.html">શ્રી નમસ્કાર મહામંત્ર - 2</a></li>
			    <li><a href="Vinelamoti.html">વીણેલાં મોતી</a></li>
			    <li><a href="e-tv-gujarati-interview.html">મુલાકાત ઈ-ટીવી ગુજરાતી</a><br />
                  <a href="durdarshan.html">મુલાકાત ડીડી ગીરનાર</a></li>
		      </ul>
			</li>
	  </ul>
	</div>
	<!-- end sidebar -->
	<div style="clear: both;">&nbsp;</div>
</div>
<!-- end page -->
<!-- start footer -->
<div id="footer">
	<div id="footer-wrap">
	<p id="legal"><a href="#">(c) 2010 કુમારપાળદેસાઈ |  Design and Illustration by : ઇન્સ્ટિટયૂટ ઑફ જૈનૉલોજી (India)</a></p>
	</div>
</div>
<!-- end footer -->

</div>

<div style="text-align: center; font-size: 0.75em;"></div>
</body>
</html>